641

qui in oratione de imperio Pompeii, adhibitis codicibus Mona·
censibus, effecit, ut de deteriorum codicum familiae testimonio
constaret. Momenti autem hae accessiones faciunt illae quidem
etiam in ceteris orationibus aliquid, velut in Deiotariana, ubi
summa est codicum etiam non prorsus spernendorum discre-
pantia ct quasi testimoniorum confusio, sed plurimum tamen
in Catilinariis, in quibus nunc demum ducum bonorum nolam
et perspectam auctoritatem sequi et certiore via incedere licet
et quaedam, quae antea probabilia videri debebant, omittere.
ltaque in his orationibus maior quam in reliquis huius et
superioris recognitionis discrepantia est, de quo dicam paulo
post plura. ln reliquis orationibus, maxime iis, in quibus di·
versae codicum familiae eminent, paulo etiam pressius quam
antea feceram, in ordine verborum aliisque minutioribus rebus
sequenda meliorum codicum auctoritas fuit, velut in Pompeiana
post Beneckium, nonnullae etiam paulo maioris momenti scrip·
turae adsciscendae, quas aut alii inde protractas recte defende-
rant aut ipse postea demum veras esse animadverteram. Sed
in hoc studio meliores codices sequendi et communi profes· ³⁰0
sione non parva tamen inter me et eorum, quos enumeravi,
editorum plerosque nascitur dissensio, quod ego, codicum testi·
moniis ratione ponderatis (eo modo, quo in praefatione Cice-
ronis librorum de finibus a'me editorum exposui), verum libere
exquirendum puto, illi non religiose, sed superstitiose codices
sequi mihi videntur, alius scilicet alio magis. Nam quum in·
tellectum esset, superiores Ciceronis librorum quum ceterorum
tum orationum editores neque satis diligenter codicibus usos
esse neque meliores adelerioribus separasse, coniecturas etiam
nonnullos temere secutos esse, quumque apparere coepisset,
quanto verior meliorque forma Ciceronis verbis optimorum
codicum usu restitui posset, nunc quidam sibi non adhibitis
testibus et historicae quaestionis arte veri investigationem pro-
ponere videntur, sed ipsorum per se codicum defensionem aut
omnium aut certorum usquequaque et omni artificio paene ad
causidicorum modum peragendam sumere. lta, dum clienti-
bus suis nimis lavent, quos tamen saepe tacite deserere cogun-
tur, neque sententiarum necessarias formas progressionesque
admodum curant et de verborum usu rebusque grammaticis

tum subita decreta et incertissima proferunt, tum nota et cer·
ll

 

